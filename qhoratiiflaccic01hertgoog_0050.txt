cnauruuu 11 o. io. ⁸

lX

Non semper imbres nubibus hispidos
Manant in agros aut mare Caspium
Vexent inaequales procellae
Usque nec Armeniis in oris,

Amice Valgi, stat glacies iners
Mensis per omnis aut aquilonibus
Querqueta Gargani laborant
Et soliis viduantur orni:

Tu semper urges flebilibus modis
Mysten ademptum nec tibi Vespero
Surgente decedunt amores
Nec rapidum fugiente solem. -

At non ter aevo iunctus amabilem
Ploravit omnis Antilochum senex
Annos nec impubem parentes

Troilon aut Phrygiae sorores

Flcvere semper. Desine mollium
Tandem querellarum et potius nova
Cantemus Augusti tropaea
Caesaris et rigidum Niphaten

Medumque flumen gentibus additum
Victis minores volvere vertices
Intraque praescriptum Gelonos
Exiguis equitare campis.

———--

x

Rectius vives, Licini, neque altum

Semper urgendo neque, dum procellas

Cautus horrescis, nimium premendo
Litus iniquum.

Auream quisquis mediocritatem

Diligit, tutus caret obsoleti

Sordibus tecti, caret invidenda
Sobrius aula.

llo. 6 Diligit tutus, Bentl. l obsoletis (o)

 

